---
title: "Introductie horloge zustermerken en horloge families"
date:   2023-10-16 22:21:15 +0200
description: Rolex, Tudor, Omega, Swatch... Ken jij de horloge zustermerken? In deze blog bespreken we de grote horlogefamilies 
categories:
  - algemeen
tags:
  - Omega
  - Swatch
  - Tudor
  - Rolex
  - Swatch Group
  - Richemont
  - LVHM
  - Kering
  - Tiffany
  - Cartier
  - Heuer
image: 
  path: /images/algemeen/banner/pawns.jpg
  thumbnail: /images/algemeen/banner/pawns.jpg
author: daan
---
## Wat is een zustermerk?
Een zustermerk (of zusterbedrijf) is een term die wordt gebruikt om een merk of bedrijf aan te duiden dat nauw verwant is aan een ander merk of bedrijf, meestal doordat ze eigendom zijn van dezelfde moedermaatschappij of dezelfde eigenaar hebben. Vaak hebben zustermerken hun eigen unieke identiteit. Soms worden zustermerken gecreëerd om verschillende segmenten van de markt te bedienen. Dit kan door eenzelfde oprichter onder een andere merknaam worden gedaan, of door middel van een overname.

Hieronder een aantal zustermerken en horloge _'groepen'_, om wat meer inzicht te geven in welk merk nu waar precies onder valt.

## Rolex & Tudor
De meest bekende, Rolex met als zustermerk Tudor. Historisch gezien _een_, maar in de praktijk net iets genuanceerder.

Rolex werd opgericht in 1905 door de duitse Hans Wilsdorf en zijn zwager Alfred Davis in Londen, Engeland. In eerste instantie onder de naam _Wilsdorf & Davis_, maar later als _Rolex Watch Co. Ltd._, en het simpele *Rolex* als merknaam.

De *Tudor Watch Company* werd in 1926 opgericht door dezelfde Hans Wilsdorf. Het doel was om horloges te maken die betaalbaarder waren dan Rolex, maar nog steeds de kwaliteit en betrouwbaarheid boden die geassocieerd werden met de naam Wilsdorf. 

Beide bedrijven zijn dus van dezelfde oprichter, en inderdaad te zien als broer en zus.

Later, in 1945 werd hierbij de _Hans Wilsdorf Foundation_ opgericht. Deze charitatieve stichting was opgericht om het nalatenschap van Hans Wilsdorf voort te zetten en bij te dragen aan gemeenschappelijke goede doelen. Denk hierbij aan verschillende liefdadigheidsactiviteiten en het verlenen van financiële steun aan organisaties op het gebied van kunst, cultuur, wetenschap, onderwijs, en medisch onderzoek.
De Hans Wilsdorf Foundation is echter niet betrokken bij de dagelijkse bedrijfsvoering van Rolex of Tudor. Deze horlogemerken onafhankelijk opereren. Het is dus geen overkoepelende organisatie voor horlogemerken of horlogebedrijven.

Rolex en Tudor worden nu als afzonderlijke entiteiten beheerd en hebben elk hun eigen merkidentiteit en onafhankelijke operaties.

## Richemont Group
De Richemont Group, ook bekend als Compagnie Financière Richemont SA, is een Zwitsers luxegoederen groep dat zich specialiseert in high-end juwelen, horloges en modeartikelen. Het werd opgericht in 1988 en heeft zijn hoofdkantoor in Genève, Zwitserland. Het bedrijf is genoemd naar de Zuid-Afrikaanse zakenman Johann Rupert, wiens familie een belangrijke aandeelhouder is.

De Richemont Group staat bekend om zijn toewijding aan vakmanschap, innovatie en luxe. 

### De merken van de Richemont Group
* Vacheron Constantin
* A. Lange & Söhne
* Jaeger-LeCoultre
* Roger Dubuis
* Piaget
* IWC Schaffhausen
* Officine Panerai
* Baume & Mercier
* Cartier
* Van Cleef & Arpels

![image-center]({{ '/images/algemeen/cartier.jpg' | absolute_url }}){: .align-right}

Richemont is ook actief in e-commerce heeft flink bijgedragen aan de groei van luxemarkten over de hele wereld.

Meer informatie over de Richemont group is te vinden op [https://www.richemont.com/](https://www.richemont.com/)

## Swatch Group
De Swatch Group is een Zwitserse groep van horloge- en uurwerkfabrikanten en is een van 's werelds grootste spelers in de horloge-industrie. Het bedrijf werd opgericht in 1983 en heeft zijn hoofdkantoor in Biel/Bienne, Zwitserland. De Swatch Group omvat verschillende bekende horlogemerken en heeft een breed scala aan activiteiten binnen de horloge-industrie.

Naast horlogemerken bezit de Swatch Group ook fabrikanten van horloge-onderdelen en -componenten, waaronder ETA, een van 's werelds grootste producenten van uurwerken.

### De merken van de Swatch Group
* Breguet
* Blancpain
* Glashütte Original
* Harry Winston
* Jaquet Droz
* Omega
* Léon Hatot
* Longines
* Rado
* Union Glashütte
* Tissot
* Calvin Klein
* Balmain
* Certina
* Mido
* Hamilton
* Swatch
* Flik Flak

![image-center]({{ '/images/horloges/swatch/moonswatch.jpg' | absolute_url }}){: .align-right}

Deze merken variëren van luxe horloges tot meer toegankelijke en betaalbare horloges, waardoor de Swatch Group een breed spectrum van consumenten bedient. 

Meer informatie over de Swatch group is te vinden op: [https://www.swatchgroup.com/en](https://www.swatchgroup.com/en)

## LVMH Group
Het merk LVHM werd opgericht in 1987 door de samenvoeging van Moët Hennessy en Louis Vuitton en heeft zijn hoofdkantoor in Parijs, Frankrijk. LVMH is een van 's werelds grootste en meest invloedrijke bedrijven in de luxe-industrie.
De groep heeft een uitgebreide portefeuille van meer dan 75 merken, variërend van mode en lederwaren (zoals Louis Vuitton, Dior, en Fendi) tot parfums en cosmetica (waaronder Guerlain en Sephora), en sterke aanwezigheid in de wijn- en gedistilleerde drankenindustrie (met merken als Moët & Chandon, Hennessy en Dom Pérignon).

Aan al dit moois mag natuurlijk een lijst van horlogemerken niet ontbreken.

### De merken van de LVMH Group
* TAG Heuer
* Bulgari
* Hublot
* Zenith
* Fred
* Chaumet
* Louis Vuitton
* Tiffany & Co.

Verder staat LVMH bekend om zijn toewijding aan vakmanschap, innovatie en kunst. Het ïnvesteerd in mode, kunst en cultuur, en ondersteunt initiatieven zoals de jaarlijkse LVMH Prize voor jonge ontwerpers.

Meer informatie over de LVMH group is te vinden op: [https://www.lvmh.com/houses/watches-jewelry/](https://www.lvmh.com/houses/watches-jewelry/)

## Overige kleinere groepen
* Seiko Group (Japan)
* Fossil Group (USA)
* Movado Group (USA)
* Citizen Group (Japan)
* Timex Group (USA)

## Conclusie
De bovenstaande zustermerken hebben elk hun eigen marktpositionering, productaanbod en klantengroepen, maar ze kunnen wel profiteren van middelen die ze delen als onderdeel van dezelfde moedermaatschappij. Persoonlijk zie ik het als een mooie stap naar luxe om zelf een meer betaalbaar merk aan te schaffen van een van de grotere 'merken'. Hopelijk heeft deze blog je wat meer inzicht gegeven in de verschillende groepen en zustermerken die er op de markt spelen. Bij welke _groep_ sluit jij je aan?