---
title: "Hoe meet je je polsmaat?"
date:   2023-11-01 22:16:13 +0200
description: Wat is een polsmaat of polsomtrek, hoe meet je deze op, en welke maat horloge hoort hier bij? Hoeveel milimeter past bij welke pols?
categories:
  - algemeen
tags:
  - pols
  - maat
  - groot
  - polsomtrek
  - klein
  - horlogebanden
  - lugs
  - milimeter
image: 
  thumbnail: /images/algemeen/banner/measure.jpg
author: daan
---
Horloges zijn verkrijgbaar in veel verschillende horlogematen. Sommigen geven de voorkeur aan een kleiner horloge, terwijl het voor anderen niet groot genoeg kan zijn. Maar bestaat er zoiets als 'te groot'? Check hier precies welke maat horloge bij jouw polsomtrek past.

<center>
  {% include ad.html %}
</center>

## De horlogekast
Het meest belangrijke onderdeel wat de groote van een horloge bepaald is de horlogekast. Het is cruciaal dat de grootte van de kast goed om je pols past. Anders zal het er snel 'uit balans' uitzien en het draagcomfort beïnvloeden. Niet te groot en niet te klein! De horlogemaat voor mannen ligt meestal tussen de 34mm en 46mm. Alles groter dan 46 mm komt al snel te groot over. En alles kleiner dan 34mm wordt meestal als voor vrouwen gezien.

In het kort wordt het gezien als volgt:
- Onder de 26mm (dames)
- 26mm - 34mm Small (dames)
- 34mm – 38mm Midsize (unisex)
- 39mm – 42mm Standaard (unisex)
- 43mm – 46mm XL/Oversized (mannen)
- Boven de 47mm (mannen)

Het kan natuurlijk voorkomen dat het horloge an sich niet al te groot is, maar dat door de kroon of uitstekende 'lugs' (pootjes waaraan de band bevestigd zit) het formaat toch groter of juist kleiner aandoet. Het kan ook voorkomen dat er hierdoor overhang gecreerd wordt. Bij een te klein horloge zal de band juist de pols gaan bedekken in plaats van vloeiend omhelsen. Dit kan per horloge, maar ook door bandmateriaal verschillen.

## Polsomtrek
Over het algemeen ligt de gemiddelde polsomtrek voor volwassenen ergens tussen 15 cm en 20 cm. Mannen hebben doorgaans iets grotere polsen dan vrouwen. Het is belangrijk op te merken dat polsomtrekken sterk kunnen variëren, dus het is het beste om de polsomtrek van een specifieke persoon te meten om een nauwkeurige maat te krijgen, vooral als het gaat om het kiezen van een horloge of sieraad.


![image-center]({{ '/images/algemeen/other/wrist.jpg' | absolute_url }}){: .align-center}

Een gemakkelijke manier om de polsomtrek te meten is door een meetlint te gebruiken. Het is ook mogelijk om een touwtje om de pols te doen, te markeren, en vervolgens met een liniaal op te meten. 


## Maattabel

### Voor Mannen:

| Polsomtrek | Horloge maat |        |       |
|------------|--------------|--------|-------|
|            | Small        | Medium | Big   |
|------------|--------------|--------|-------|
| 15 cm      | 32 mm        | 37 mm  | 41 mm |
| 16 cm      | 34 mm        | 38 mm  | 42 mm |
| 17 cm      | 35 mm        | 39 mm  | 43 mm |
| 18 cm      | 36 mm        | 40 mm  | 44 mm |
| 19 cm      | 37 mm        | 41 mm  | 45 mm |
| 20 cm      | 38 mm        | 42 mm  | 46 mm |
| 21 cm      | 39 mm        | 43 mm  | 47 mm |
| 22 cm      | 40 mm        | 44 mm  | 48 mm |
| 23 cm      | 41 mm        | 45 mm  | 49 mm |
| 24 cm      | 42 mm        | 46 mm  | 50 mm |

### Voor Dames:

| Polsomtrek | Horloge maat |        |       |
|------------|--------------|--------|-------|
|            | Small        | Medium | Big   |
|------------|--------------|--------|-------|
| 12 cm      | 21 mm        | 27 mm  | 34 mm |
| 13 cm      | 22 mm        | 28 mm  | 35 mm |
| 14 cm      | 23 mm        | 29 mm  | 36 mm |
| 15 cm      | 24 mm        | 30 mm  | 37 mm |
| 16 cm      | 25 mm        | 31 mm  | 38 mm |
| 17 cm      | 26 mm        | 32 mm  | 39 mm |
| 18 cm      | 27 mm        | 33 mm  | 40 mm |
| 19 cm      | 28 mm        | 34 mm  | 41 mm |
| 20 cm      | 29 mm        | 35 mm  | 42 mm |
| 21 cm      | 30 mm        | 36 mm  | 43 mm |
| 22 cm      | 31 mm        | 37 mm  | 44 mm |
| 23 cm      | 32 mm        | 38 mm  | 45 mm |
| 24 cm      | 33 mm        | 39 mm  | 46 mm |

## De band
Verschillende materialen waarvan een horlogeband kan worden gemaakt, bepalen de look. Een stalen horlogebandje van 26 mm ziet er bijvoorbeeld veel groter en breder uit dan een horlogebandje van leer met dezelfde diameter. Het kan wel zo zijn dat een stalen horlogeband met fijne schakels strakker en dus mooier om de pols valt dan een andere optie. Vaak is rubber wat 'stugger' en zal wat minder de vorm van de pols aannemen.

# Conclusie
Probeer vooral verschillende modellen uit. Ga naar de juwelier en vraag om een 34mm, 36mm en 41mm model en ervaar de verschillen. Een stoerder horloge, bijvoorbeeld een Casio G-Shock, mag in mijn ogen best wat meer aanwezig zijn dan een dresswatch. Een wat chiquer horloge bij mannen voor formele gelegenheden is in mijn ogen het beste in maat 34mm tot 38mm, maarja, smaken verschillen!