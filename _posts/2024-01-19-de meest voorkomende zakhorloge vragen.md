---
title: "De meest voorkomende zakhorloge vragen"
date:   2024-01-19 22:02:14 +0200
description: Zakhorloge komen helemaal terug! Zowel onder liefhebbers van polshorloges als onder de gewone mens. Heb jij er al een, of twijfel je over de aanschaf? Lees hier het antwoord op de meest voorkomende zakhorloge vragen en tips voor het aankopen van je eerste zakhorloge!
categories:
  - algemeen
tags:
  - zakhorloge
  - pocket watch
  - stijladvies
image: 
  thumbnail: /images/algemeen/banner/pocketwatch.jpg
author: daan
---
Een zakhorloge is een draagbaar uurwerk dat is ontworpen om in de zak van een kledingstuk te worden gedragen. Het zakhorloge is, in tegenstelling tot polshorloges, die aan de pols worden gedragen, meestal aan een ketting bevestigd. 

De zakhorloges werden vooral populair in de 18e en 19e eeuw en waren vaak elegante accessoires. Een zakhorloge bestaat typisch uit een ronde klok, meestal bevestigd aan een deksel dat het uurwerk beschermt. Aan de andere kant is vaak een scharnierend deksel, dat het horloge kan sluiten. Veel zakhorloges hebben een ring of lus aan de bovenkant, waar een ketting doorheen kan worden gehaald om het horloge aan een kledingstuk te bevestigen.

Hoewel ze vandaag de dag minder gebruikelijk zijn, worden zakhorloges nog steeds gewaardeerd om hun nostalgische esthetiek.

<a href="https://jf79.net/c/?si=16568&amp;li=1714834&amp;wi=388520&amp;ws=horloge-outlet" rel="sponsored" target="_blank"><img src="https://static-dscn.net/16568/1714834/?wi=388520&amp;ws=horloge-outlet" alt="" style="max-width:100%; height:auto; border:none;" /></a>

## Hoe moet je een zakhorloge dragen?
Het start natuurlijk allemaal met het uitkiezen van een zakhorloge wat past bij je kleding. Denk hierbij aan goud voor de wat sjiekere gelegenheden, of staal voor een sportievere en meer alledaagse look.

![UR-1001 Zeit Device pocket watch](/images/horloges/urwerk/ur-1001_te.jpg){: .align-right}

Vervolgens kies je een geschikte ketting, vaak voorzien van een clip of lus aan het uiteinde om aan je kleding te bevestigen. Zorg ervoor dat de ketting stevig is ook qua schakels past bij je persoonlijke stijl. Het doel is om het horloge veilig aan je kleding te bevestigen, zodat het niet zomaar kan vallen. Bevestig de ketting aan je kleding door deze door een knoopsgat te steken of aan een lus te bevestigen. 

Plaats vervolgens het zakhorloge in je zak, met de ketting uit je zak hangend. Traditioneel wordt het zakhorloge aan de vestzakzijde (borstzak) gedragen, waar soms zelfs een speciaal horlogezakje in is genaaid.

In theorie draag je het zakhorloge dus binnen in de zak, laat het zakhorloge er dus niet buiten hangen tenzij je een additionele kledinglaag/colbert draagt. Dit om krassen en beschadigingen aan het zakhorloge te voorkomen. 

## Wat kost een zakhorloge
De kosten van een zakhorloge kunnen sterk variëren, afhankelijk van verschillende factoren zoals het merk, het type mechanisme, het materiaal van de behuizing, de historische waarde en de algehele kwaliteit van het horloge. 


* **Nieuwe / Moderne zakhorloges**
> Eenvoudige, moderne zakhorloges kunnen beginnen bij rond de 150 euro, afhankelijk van het merk en de functies. Dit is meestal vergelijkbaar met een simpel polshorloge van de gebruikelijke merken. Er zijn echter nog wel horlogemakers die modern vakmanschap toepassen, waarbij de prijs dan ook tot de vele duizenden kan oplopen. Dit zijn wel vaker moderne [limited of speciale edities](/algemeen/limited-en-special-editions)

* **Antieke en vintage zakhorloges**
> De prijzen van vintage of antieke zakhorloges kunnen sterk variëren. Simpele antieke modellen kunnen redelijk betaalbaar zijn, terwijl zeldzame, historisch belangrijke of hoogwaardige zakhorloges aanzienlijk duurder kunnen zijn. Prijzen starten meestal bij enkele honderden tot duizenden euro's, afhankelijk van de zeldzaamheid en de staat van het horloge. Een goede plek om een antiek zakhorloge [aan te kopen](algemeen/waar-koop-je-een-horloge) is bijvoorbeeld marktplaats of Ebay. \
 \
_Check ook de [**DikkeKlok Winkel**](https://dikkeklok.nl/winkel), waar regelmatig zakhorloges beschikbaar zijn!_

* **Luxe merken**
> Zakhorloges van [luxe merken](/algemeen/zustermerken), met ingewikkelde complicaties en hoogwaardige materialen, kunnen aanzienlijk duurder zijn. Het gaat hierbij vaak niet meer om draagbaarheid maar om mechanische kunst in de puurste vorm. Wees gewaarschuwd, vaak spreken we hier over 50.000,- EUR of meer!

![Richard Mille pocket watch](/images/horloges/richard-mille/pocket-watch.webp)

## Tot slot
Het zakhorloge is een uitstekend instrument voor persoonlijke expressie. De charme van een zakhorloge blijft in mijn ogen ook onaantastbaar. Uiteraard zal een zakhorloge niet passen bij de alledaagse outfit van de huidige tijd, maar zeker in de wat sjiekere setting zal een zakhorloge voldoende gespreksstof opleveren.