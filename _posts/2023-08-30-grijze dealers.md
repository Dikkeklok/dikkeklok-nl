---
title: "Grijze handelaren vs officiële dealers (AD)"
date:   2023-08-30 14:12:11 +0200
categories:
  - algemeen
description: Wit, grijs, zwart? Waar koop je nu het voordeeligste een goed horloge? Lees snel verder voordat je nieuwe aankoop doet!
tags:
  - authorised dealer
  - grijs
  - grijze dealer
  - korting
  - Rolex
  - Omega
  - Hublot
  - MoonSwatch
  - Patek
  - Audemars
  - Swatch
image: 
  thumbnail: /images/algemeen/banner/sign.jpg
author: daan
---
Waar moet je op letten bij de aanschaf van een horloge bij een grijze handelaar? Verschillend van lange wachttijden en het vereisen van aankoophistorie, tot het maar beperkt beschikbaar hebben van bepaalde modellen. Horrorverhalen, je hoort ze genoeg...

Het wordt bijna onmogelijk gemaakt om aan je perfecte horloge te kunnen komen. Dit zorgt er gelijk voor dat de prijzen van horloges de afgelopen tijd door het dak zijn gegaan. Hopelijk vermijdt je met de volgende informatie de valkuilen tijdens de aanschaf van een nieuw horloge. 

## Officiële dealers (authorised dealers) en verkooppunten
Een officiële dealer, ook wel AD genoemd, is een vertegenwoordiger die direct verbonden is met het aangeboden merk. Voor bepaalde merken, zoals o.a. Rolex, is het niet mogelijk om via hun eigen website horloges aan te schaffen. De officiële dealers krijgen hun horloges direct van de maker geleverd, en dienen dan ook als erkend verkooppunt. 

### Voordelen
Het voordeel van kopen bij een erkend verkooppunt is vaak de service en garantie die je krijgt. De officiële dealers zijn uiteraard vertegenwoordiger van het desbetreffende merk, en zullen dit dan ook uitstralen. Waarbij Cartier bijvoorbeeld meer de luxe kant op gaat, zal een Omega of Hublot een sportievere ervaring hebben. 

#### Exclusiviteit
Sommige merken brengen 'boutique-only' edities uit van hun horloges. Een mooi recent voorbeeld is de _MoonSwatch_ van Swatch/Omega. Dit horloge is alleen te koop via de verkooppunten van het eigen merk. 

#### Prijs
Soms zal het gepaard gaan met een langere wachttijd, en zul je _'short term happiness'_ even moeten laten voor wat het is - maar - wachten wordt uiteindelijk wel beloond met een significant lagere prijs. Voor merken zoals Rolex, Audemars Piguet en Patek Philippe zal een tijdje geduld een hoop kunnen besparen. Dit kan wel oplopen van een paar duizend verschil op een Rolex, tot tientallen duizenden op een exclusiever model.

> Twijfel je nog over de getoonde prijs? Wij helpen je de beste deal te vinden! [Klik hier door voor onze aankoopadvies-service](/horloge-concierge)

## Grijze handelaren
Een grijze handelaar is een dealer, soms met fysieke winkel of alleen online, die het beroep van horlogehandelaar uitvoert zonder aangesloten te zijn bij een officieel merk. Hieronder valt dus iedereen die legitiem horloges inkoopt, en vervolgens horloges doorverkoopt aan derde. 

Doordat de grijze handelaren niet vast zitten aan de spelregels zoals opgelegd door de merken is er hier vaak veel mogelijk. Zo kan een horloge bijvoorbeeld doorverkocht worden voor een lagere prijs in het geval van (kleine) beschadegingen of bij het ontbreken van de doos en/of originele aankooppapieren.

<center><a href="https://partner.bol.com/click/click?p=1&amp;t=url&amp;s=1321762&amp;url=https%3A%2F%2Fwww.bol.com%2Fnl%2Fm%2Fsieraden%2F&amp;f=BAN&amp;name=Sieraden%20en%20accessoires%20-%20NL&amp;subid=" target="_blank"><img src="https://www.bol.com/nl/upload/partnerprogramma/190605-sieraden-en-accessoires-pp-728x90.jpg" width="728" height="90" alt="Sieraden en accessoires - NL"  /></a><img src="https://partner.bol.com/click/impression?p=1&amp;s=1321762&amp;t=url&amp;f=BAN&amp;name=Sieraden%20en%20accessoires%20-%20NL&amp;subid=" width="1" height="1" alt="Sieraden en accessoires - NL"/></center>

> Let op! Verloopt een aankoop via een particulier (bijvoorbeeld via marktplaats) dan spreken we **_niet_** over grijze handelaren. Een grijze handelaar zal enkel legitieme producten verkopen via officiele kanalen - zoals een echte winkel (dus o.a. kvk ingeschreven, etcetera). Mochten er twijfels zijn, pas dan erg op. Er zijn namelijk veel neppe en/of horloges in slechte staat in omloop via shady handelaren.

### Voordelen
Een grijze handelaar heeft vaak een mooie voorraad van verschillende merken, of richt zich juist specifiek op een bepaald merk. Als je eindelijk je perfecte horloge gevonden hebt en je wilt deze gaan aanschaffen, dan verloopt dit vaak zonder gedoe.

#### Aanbod
Een grijze handelaar is vaak onderdeel van een 'dealers netwerk'. Doordat ze contact hebben met andere handelaren in de markt kunnen ze vaak op korte termijn het exacte horloge in de gewenste configuratie leveren. Het gaat hierbij vaak om horloges in ongedragen en/of nieuwstaat!

#### Prijs
Voor exclusieve modellen zoals bijvoorbeeld de [Rolex Hulk](/alternatief/rolex-hulk) zal er uiteraard een meerprijs opzitten ten opzichte van een officiële dealer, echter, heeft een grijze handelaar het horloge wel direct beschikbaar. Deze afweging is voor iedereen persoonlijk. 

Van de andere kant zal een grijze handelaar ook vaak modellen en/of merken in het aanbod hebben die aanzienlijk onder de officiele winkelprijs zitten. Doordat ze vaak slim inkopen kunnen ze de prijs laag houden voor de nieuwe consument. Ook zal een horloge met ontbrekende doos/papieren of kleine beschadigingen aangeboden kunnen worden voor een betere prijs.

## Garantie en onderhoud
Vooral voor moderne uurwerken zal onderhoud via een officiële dealer vaak de beste keus zijn. Mocht er iets mis zijn dan zal een horloge zonder tussenkomst van andere partijen direct door het merk zelf gerepareerd en/of vervangen kunnen worden. Dit zorgt er tevens voor dat er weer aanvullend garantie kan worden uitgegeven bij uitlevering. Sommige horloges of uurwerken kunnen aardig complex zijn, en een reparatie door een derde partij laat dan ook vaak de garantie vervallen. 

> Zie ook ons [artikel over onderhoud aan automatische horloges](/algemeen/onderhoud-automatisch-horloge) voor meer informatie!

Tegenwoordig bieden de grijze handelaren vaak ook een beperkte garantie aan. Dit beperkt zich bijvoorbeeld tot het uurwerk, maar sluit waterschade of schade aan de buitenkant uit. Het grote voordeel op het gebied van onderhoud via grijze handelaren is dat ze vaak de kennis in huis hebben van verschillende merken en uurwerken en/of samen werken met erkende horlogemakers. Dit kan er voor zorgen dat je maar bij een enkel adres terecht hoeft voor onderhoud, en vaak sneller geholpen kan worden.

## Verkoop
Mocht je je horloge zat zijn dan is het doorverkopen altijd een optie. Mocht je zelf niet het risico of gedoe willen van particuliere verkoop dan zal je vaak snel bij een grijze dealer terecht kunnen. Qua prijs kun je de volgende berekening aanhouden:

> Prijs = _Marktprijs_ - [10% tot 15%] - [300,- _reparatie en servicekosten_] - [100,- _fotografie en kosten van aanbieden_]

Mocht je dus voor 9000,- een [Rolex Submariner](/alternatief/rolex-submariner) hebben aangeschaft, met een marktprijs van rond de 12k, dan zul je hier dus +/- 9800,- tot 10400,- voor krijgen bij een grijze dealer. Dit natuurlijk afhankelijk van de conditie van het horloge. Voor de huidige marktprijs is [Chrono24](https://chrono24.nl) een goed uitgangspunt om mee te vergelijken.  

Een grijze handelaar kan ook het horloge in 'consignment' nemen. Hierbij zal je het horloge overhandigen aan de grijze handelaar, die deze vervolgens namens jou aanbiedt. Vaak is er in dat geval een hogere prijs mogelijk, maar zal je moeten wachten tot de doorverkoop afgerond is voordat je je geld ontvangt.

Via officiële dealers is het tegenwoordig ook vaak mogelijk om een horloge te verkopen. Dit zal vergelijkbaar zijn qua bedrag.

### Ruilen / upgraden
Mocht je een horloge willen verkopen om een andere aankoop te financieren? Dan kunnen zowel grijze handelaren als officiele dealers een uitkomst zijn. Zij kunnen je oude horloge innemen en dit als korting verrekenen bij de [aanschaf van een nieuwe horloge](/algemeen/waar-koop-je-een-horloge). Vaak is een ruil-prijs een paar honderd euro hoger dan een verkoopprijs. Zie dit als 'korting' op je nieuwe aankoop.

## Conclusie
Er is tegenwoordig veel mogelijk. Let hierbij wel op dat je een erkende grijze handelaar gebruikt voor de aanschaf van het horloge. Soms is juist het wachten in combinatie met het krijgen van een betere prijs of exclusief model het juiste pad. In ieder geval, gebruik bovenstaande berekening en check waar je het goedkoopste uit bent - vaak kan dit vele honderden euros schelen.
