---
title: "Limited, special, of customized edition? Wat betekend dit voor horloges?"
date:   2023-09-24 16:22:21 +0200
description: Tijd om te investeren in een horloge? Een regulier model of een Limited, special, of customized edition? Lees snel verder en ken de verschillen!
categories:
  - algemeen
tags:
  - special edition
  - limited edition
  - Omega
  - Tudor
  - Harrods
  - personaliseren
image: 
  path: /images/algemeen/banner/queue.jpg
  thumbnail: /images/algemeen/banner/queue.jpg
author: daan
---
Limited Edition, Special Edition en gepersonaliseerde horloges zijn verschillende categorieën horloges met elk hun eigen kenmerken en doelstellingen. In deze blog gaan we in op de definities, voorbeelden, en wat mogelijk voor jou de beste optie kan zijn.

## De verschillen:
#### Limited Edition betekent dat het horloge is geproduceerd in beperkte aantallen. 
Dit betekent dat er slechts een specifiek aantal exemplaren van dat horlogemodel beschikbaar is voor verkoop. Ze zijn meestal ontworpen om exclusiviteit en zeldzaamheid te bieden aan de kopers wat het horloge aantrekkelijker kan maken voor verzamelaars en liefhebbers. Limited Edition horloges hebben vaak speciale kenmerken, ontwerpelementen of gravures die ze onderscheiden van de reguliere modellen van hetzelfde merk. De beperkte oplage kan variëren, maar typisch zijn er bijvoorbeeld slechts 500 exemplaren van een bepaald Limited Edition horloge beschikbaar. 

![image-center]({{ '/images/horloges/omega/speedmaster-310.60.42.50.99.001-gold-caseback-2.png' | absolute_url }}){: .align-right}

Een mooi voorbeeld hiervan is de Limited Edition collectie van [Omega](https://www.omegawatches.com/suggestions/omega-limited-edition-watches). 

Zoals hierboven te zien zijn er 1014 horloges geproduceerd, allen uniek genummerd. Deze Limited edition is ter ere van de Apollo 11 missie, het gaat hierbij dus tegelijkertijd om zowel een Limited, als Special edition.

#### Special Edition horloges zijn horloges die worden uitgebracht om een speciale gelegenheid, samenwerking, of een bijzondere gebeurtenis te vieren.
Ze kunnen een beperkte oplage hebben, vergelijkbaar met Limited Edition horloges, maar dat is niet altijd het geval. Sommige Special Editions kunnen ook in grotere aantallen worden geproduceerd en als regulier productiemodel aangeboden worden. Special Edition horloges hebben vaak een uniek ontwerp, kleurenschema of details die gerelateerd zijn aan het thema van de speciale gelegenheid.

Een mooi voorbeeld hiervan is de [Tudor Black Bay Harrods edition](https://www.harrods.com/en-gb/shopping/tudor-black-bay-harrods-exclusive-stainless-steel-automatic-watch-41mm-16318774). 

![image-center]({{ '/images/horloges/tudor/tudor-green.jpg' | absolute_url }}){: .align-right}

Dit horloge is alleen verkrijgbaar via het Harrods warenhuis in London - en komt dus in de unieke 'Harrods'-groene kleur ten opzichte van het reguliere blauw of rood. Er zit verder geen beperking aan het productieaantal.

### Gepersonaliseerd
Gepersonaliseerde horloges zijn horloges die speciaal zijn aangepast aan de wensen en voorkeuren van een individuele koper. Deze horloges kunnen worden aangepast met gravures, initialen, specifieke kleuren, materialen of andere ontwerpelementen om ze uniek te maken voor de eigenaar. Gepersonaliseerde horloges zijn meestal geen beperkte of speciale edities in termen van beschikbaarheid voor andere kopers; ze worden gemaakt op bestelling en zijn vaak exclusief voor de persoon die ze heeft besteld. 

Bijvoorbeeld met diamanten laten bezetten, beschilderen van de wijzerplaat, of graveren van de achterkant valt onder personaliseren. Meestal zijn gepersonaliseerde horloges minder waard dan het reguliere model.

![image-center]({{ '/images/algemeen/secondeseconde/secondeseconde.png' | absolute_url }}){: .align-right}

Een voorbeeld van simpele, maar creatieve personalisatie is [Seconde/Seconde](https://seconde-seconde.com/). 

Door het vervangen (maar bewaren) van de seconde wijzer kan er een uniek horloge gemaakt worden, wat ook weer ten alle tijde te herstellen is naar het origineel. Meer voorbeelden zijn te vinden op [Instagram](https://www.instagram.com/secondeseconde/).

## In het kort
Limited Edition en Special Edition horloges hebben vaak betrekking op de beschikbaarheid en het ontwerp van het horloge voor een bredere markt - waarbij het gaat om regulier beschikbare modellen. Bij gepersonaliseerde horloges gaat het specifiek om horloges die afgestemd zijn op de individuele koper. 

Vaak zijn zowel limited als special editions snel uitverkocht. Het aanschaffen van een specifieke limited edition is vaak het makkelijkste via een [Grijze Handelaar](/algemeen/grijze-dealers). Gelukkig is het meestal wel mogelijk om met wat geduld zelf via officiele kanalen een special edition te bemachtigen. 

Alle drie bieden ze echter een vorm van uniekheid en exclusiviteit. De zoektocht naar een special edition kan erg veel voldoening geven, en maakt je collectie ook zeker een stuk unieker. Hetzelfde geldt voor het bemachtigen van een moeilijk of in kleine oplagen gecreëerde limited edition. Het personaliseren van horloges ben ik persoonlijk geen fan van - maar uitzonderingen altijd daar gelaten.
